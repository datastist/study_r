# User Persona คืออะไร มีไว้ทำอะไร แล้วมีวิธีสร้างยังไง

User Persona แปลเป็นไทยง่าย ๆ คือ หน้าตาของคนจะมาใช้งาน Digital Product

มีไว้เพื่อให้ทั้ง Product ทีมเห็นภาพตรงกัน ว่าทีมของเรากำลังพัฒนา Digital Product นี้ให้ใครใช้
ในแบบที่ลงลึกมาก ๆ ว่าคน ๆ นี้หน้าตาเป็นยังไง มีนิสัย พฤติกรรมอย่างไร มีเป้าหมายอะไรในชีวิตที่ต้องบรรลุบ้าง หรือพูดง่าย ๆ ก็คือ ให้ “Product team Emphatize User” นั่นเอง

ซึ่ง Persona นี้แหละมีส่วนในการช่วย Product team ตัดสินใจเกี่ยวกับ Feature และ Design อย่างมาก เพราะเมื่อถึงเวลาที่ต้องตัดสินใจ หรือ จัดลำดับความสำคัญของการพัฒนา Product แค่หันมาดู Persona ก็จะตัดสินใจได้อย่างเร็วเลยว่า Feature นั้น ๆ จำเป็นต่อ Persona นี้หรือไม่


## จะสร้าง Persona ได้ ต้องรู้อะไรบ้าง ?

อย่างที่บอกไปว่าเราอยากรู้จัก หน้าตา นิสัย พฤติกรรม เป้าหมายชีวิต ซึ่งฟังดูแล้วลึกมาก ๆ เลยใช่มั้ยคะ 

โดยปกติเวลาสร้าง Persona สิ่งที่จะต้องมีเลย ก็คือ Template หน้าตาประมาณนี้ และข้อมูลตามรูปด้านล่าง

![1](https://i.ibb.co/T17FmXP/4.png)

และอาจจะมีอื่น ๆ อีก ตามวัตถุประสงค์ของการสร้าง Product ของแต่ละบริษัท

ถ้าเพื่อน ๆ ลองเสิร์ช User Persona ในกูเกิ้ล ก็จะเจอ Template และเนื้อหาที่ใกล้เคียงกันเลย

---

ต่อมา เรามารู้จักวิธีการสร้าง Persona กัน

ในบทความนี้เราจะเล่าวิธีการสร้าง Persona ที่เราเคยใช้ในงานที่ผ่านมา อาจจะแตกต่างจากวิธีการทำงานของเพื่อน ๆ คนอื่น สามารถมาแลกเปลี่ยนกันได้นะคะ

มาเริ่มกันเลย 

เราจะแบ่งออกเป็น 3 ขั้นตอนหลัก ๆ ได้แก่

## 1. Decide Research Method

การทำ Persona ค่อนข้างมีวิธีการสร้างที่ยืดหยุ่น ถ้าเพื่อน ๆ ลองหาข้อมูลจาก Google ก็จะเห็นเลยว่าแต่ละที่จะมีคำแนะนำที่ต่างกันไป บางคนก็ใช้ Survey (Quantitative) อย่างเดียว บางคนก็ใช้ทั้ง Survey และ Interview (Qualitative) ซึ่งข้อมูลที่ได้จาก Quantitative และ Qualitative จากต่างกันประมาณนี้

Quantitative: ได้ข้อมูลจากกลุ่มประชากร และเห็น Pattern / Trends ของข้อมูลได้ง่าย
Qualitative: ได้ Insight และเข้าใจในเชิงลึกว่า User รู้สึก หรือทำพฤติกรรมนั้น ๆ เพราะอะไร

แต่จากประสบการณ์ที่เราเคยทำมา ทีมเราใช้ Quantitative + Qualitative เพื่อให้ได้ Persona ที่ตรงที่สุด 

ซึ่งแน่นอนว่าการเลือก Research method นี้ก็ขึ้นอยู่กับ ความสะดวกในด้าน เวลา งบประมาณ และวัตถุประสงค์ของทีมด้วย เพื่อน ๆ ต้องชั่งน้ำหนักดูว่า Research method แบบไหนที่สอดคล้องกับทีมของเพื่อน ๆ มากที่สุด

## 2. Conduct the research

เมื่อได้ Research Method มาแล้ว เราก็สามารถร่างข้อคำถามสำหรับทั้ง Qualitative Research และ Quantitative Research จากนั้นก็พร้อมที่จะออกไปหา User แล้ว

อย่าลืมว่าต้องกำหนดจำนวนผู้เข้าร่วมการวิจัยด้วยนะ ว่า Quanti จะต้องมีกี่คน และ Quali ต้องมีกี่คน เพื่อให้ได้ข้อมูลที่ตรงที่สุด

## 3. Create Persona**

เมื่อได้ข้อมูลจาก Research มาแล้ว สิ่งที่เราจะมาทำต่อเลยก็คือ สร้าง Persona 

### 3.1 สร้าง Persona จาก Quantitative data

นำข้อมูลที่ได้มาวิเคราะห์ Trends และ Pattern ไม่ว่าจะเป็นด้าน พฤติกรรม / Pain point / เป้าหมาย รวมถึงองค์ประกอบอื่น ๆ เพื่อสร้างเป็น Persona

จากข้อมูล เพื่อน ๆ อาจจะเห็น Trends ที่สามารถแบ่งแยกย่อยออกมาได้สัก 2-3 Persona ซึ่งเป็นเรื่องปกติ และจะยิ่งดีด้วย หากเราเห็นหน้าตาคนใช้ที่หลากหลายและละเอียดมากขึ้น

ถ้าทีมไหนตั้งใจว่าจะทำแค่ Quantitative ก็สามารถนำข้อมูลที่ได้ไปสร้าง Persona ได้เลย แต่ถ้าใครตั้งใจนำข้อมูลที่ได้นี้ไปหา Inisight ต่อกับ Qualitative ก็ไปต่อกัน

### 3.2 สร้าง Persona จาก Qualitative data

หลังจากที่เรานำข้อมูลที่ได้จาก Quantitative ไปหา Insight ต่อกับ User แล้ว ข้อมูลที่ได้จะเป็นข้อมูลเชิงลึก ที่ทำให้เรารู้จัก User เพิ่มขึ้น

สิ่งที่ต้องทำคือ เพื่อน ๆ ต้องเอาข้อมูลมากางดู และหา Pattern ที่ได้จาก Qualitative เช่นกัน เพื่อให้ Persona ที่ได้ สะท้อนประชากร User มากที่สุด

เมื่อวิเคราะห์ข้อมูลที่ได้จาก User มาทั้งหมด เพื่อน ๆ ก็พร้อมแล้วที่จะนำข้อมูลที่ได้ไปใส่ Template ที่เตรียมไว้

---

ต่อมาเราจะมีตัวอย่างของ User Persona ให้ดูกัน

_สถานการณ์สมมติ:_
เพื่อน ๆ เป็น UX Researcher ในทีมที่กำลังพัฒนา Digital Learning Platform เพื่อให้แมวในวัยทำงานใช้ในการเรียนรู้ทักษะใหม่ ๆ ทันโลก และไม่ตกงาน ซึ่งเพื่อน ๆ ได้ไปเก็บข้อมูลจาก User มาเรียบร้อย และกำลังทำ User Persona

![2](https://i.ibb.co/C663hgK/13.png)


เป็นยังไงกันบ้างกับ User Persona หวังว่าเพื่อน ๆ จะได้ไอเดียเพื่อไปต่อยอดแล้วสร้าง Psersona สำหรับ Digital Product ของตัวเองกันนะคะ

------

cat Memee :)
