ตัวแปรกำกับคืออะไร ?
ตัวแปรกำกับบอกอะไรเราได้แค่ไหน ?
แล้วตัวแปรกำกับจะมากำกับอะไร ?
วันนี้เราจะได้รู้กัน !

วันนี้เราจะมาพูดถึงกันเรื่องงานวิจัยที่ผ่านมากว่า 3 ปี แล้ว ซึ่งเป็นหัวข้อที่ถ้ามีโอกาสเราก็ยังอยากที่จะมาศึกษาเรื่องนี้ต่อ นั่นคือเรื่อง 

“ความสัมพันธ์ของการส่งต่อชนรุ่นหลังและแรงสนับสนุนทางสังคมที่มีต่อผู้ใหญ่ที่ประสบความสำเร็จ โดยมีการรับรู้เวลาที่เหลืออยู่ในชีวิตเป็นตัวแปรกำกับ” 
FUTURE TIME PERSPECTIVE AS A MODERATOR IN THE ASSOCIATION BETWEEN 
GENERATIVITY, SOCIAL SUPPORT AND SUCCESSFUL AGING

แค่ชื่องานวิจัย หลายคนก็แอบงงแล้วใช่มั้ย 555555

แต่เดี๋ยวก่อนนน วันนี้เราจะพูดถึงแค่ตัวแปรกำกับในงานการวิจัยนี้ หรือก็คือ“การรับเวลาที่เหลืออยู่ในชีวิต” หรือ Future Time Perspective นั่นเอง

เราขอปูพื้นให้ทุกคนก่อนว่าตัวแปรกำกับนั้นคืออะไร

ตัวแปรกำกับ (Moderator) คือ ตัวแปรที่ทำหน้าที่ส่งผลให้อิทธิพล ของตัวแปรหนึ่งที่มีอีกตัวแปรหนึ่งเปลี่ยนไป 

เช่น ฝนตกแล้วน้ำจะท่วม โดยมีการทำงานของเครื่องสูบน้ำเป็นตัวกำกับ
หรือพูดอีกอย่างหนึ่งก็คือ น้ำจะท่วมหรือไม่ ก็ขึ้นอยู่กับเมื่อฝนตกแล้ว เครื่องสูบน้ำทำงานได้ดีแค่ไหน

ในการวิจัยครั้งนี้ก็เช่นกัน เราตั้งต้นที่ว่า Successful aging หรือการเป็นผู้สูงอายุที่ประสบความสำเร็จ จะเกิดขึ้นได้จากการที่เขารู้สึกว่าตัวเองมีคุณค่าจากการที่ได้ส่งต่อส่งดี ๆ ให้คนรุ่นหลัง (Generativity) และได้รับการสนับสนุนทางสังคม (Support) แต่! แต่! 2 ตัวแปรนี้จะส่งผลหรือไม่ นั้นขึ้นอยู่กับว่า ผู้สูงวัยเนี่ยคิดว่าตัวเขาเองเหลือเวลาในชีวิต (Future Time Perspective) นี้อีกมากหรือน้อยแค่ไหน


เกริ่นมามากพอแล้ว เข้าเรื่องเลยดีกว่าว่าวิธีทดสอบ “ตัวแปรกำกับ” ในการวิจัยนี้เราทำกันอย่างไร

- - - - - - - - - -

การวิเคราะห์การถดถอยเชิงพหุแบบเชิงชั้น (Hierarchical Regression) 

ในการศึกษาครั้งนี้เราใช้ การวิเคราะห์การถดถอยเชิงพหุแบบเชิงชั้น (Hierarchical Regression)   ด้วยวิธีการใส่ตัวแปรทุกตัวลงในสมการ และวิเคราะห์ในขั้นตอนเดียว (Enter Method) เพื่อวิเคราะห์ตัวแปรที่ร่วมกันอธิบายการเป็นผู้สูงอายุที่ประสบความสำเร็จ ในคราวเดียว โดยเราใส่ตัวแปรตามลำดับ ดังนี้
Social support และ Generativity
Future time perspective (ตัวแปรกำกับ)
ค่าปฏิสัมพันธ์ของ Social support กับ Future time perspective 
และค่าปฏิสัมพันธ์ของ Generativity กับ Future time perspective (ซึ่งเกิดจากการสร้างตัวแปรเพิ่มระหว่างตัวแปรแรงสนับสนุนทางสังคมและการรับรู้ต่อเวลาที่เหลืออยู่ในชีวิต และตัวแปรการส่งต่อชนรุ่นหลังต่อชนรุ่นหลังและการรับรู้ต่อเวลาที่เหลืออยู่ในชีวิต ตามลำดับ โดยใช้วิธีการนำ คะแนนเฉลี่ยของทั้ง 2 ตัวแปรมาคูณกัน โดยใช้วิธีการ COMPUTE ในโปรแกรม SPSS)

ผลการเข้าโปรแกรมจะได้ ตามตารางนี้เลย

ผลการวิเคราะห์การถดถอยเชิงพหุแบบเชิงชั้น
 
b
SE (b)
β
t
p
Collinearity Statistics
Tolerance
VIF
ลำดับที่ 1
 
 
 
 
 
 
 
ค่าคงที่
0.001
.10
 
0.09
.93
 
 
แรงสนับสนุนทางสังคม
0.09
.04
.17
2.29
.02*
.70
1.43
การส่งต่อชนรุ่นหลัง
0.35
.04
.61
8.43
.00*
.70
1.43
R = .713 R2 = .508
 
 
 
 
 
 
 
S.E = 0.17
 
 
 
 
 
 
 
ลำดับที่ 2
 
 
 
 
 
 
 
ค่าคงที่
0.002
.01
 
0.12
.91
 
 
แรงสนับสนุนทางสังคม
0.02
.04
.03
0.46
.65
.59
1.69
การส่งต่อชนรุ่นหลัง
0.27
.04
.47
6.34
.00*
.58
1.72
การรับรู้เวลาที่เหลืออยู่ในชีวิต
0.19
.04
.35
4.62
.00*
.54
1.85
R = .759 R2 = .576 ∆R2 = .068
 
 
 
 
 
 
 
S.E = 0.16
 
 
 
 
 
 
 
ลำดับที่ 3
 
 
 
 
 
 
 
ค่าคงที่
0.03
.02
 
1.90
.06
 
 
แรงสนับสนุนทางสังคม
0.04
.04
.07
0.96
.33
.556
1.80
การส่งต่อชนรุ่นหลัง
0.29
.04
.50
6.60
.00*
.527
1.90
การรับรู้เวลาที่เหลืออยู่ในชีวิต
0.17
.04
.32
4.17
.00*
.508
1.97
ค่าปฏิสัมพันธ์ 1
0.02
.09
.12
0.25
.80
.688
1.45
ค่าปฏิสัมพันธ์ 2 
-0.30
.10
-.19
-2.93
.00*
.734
1.36
R = .779 R2 = .607 ∆R2 = .031
 
 
 
 
 
 
 
S.E = 0.15
 
 
 
 
 
 
 

 
หมายเหตุ * p < .05
โดย ค่าปฏิสัมพันธ์ 1 คือ ค่าปฏิสัมพันธ์ของแรงสนับสนุนทางสังคมกับการรับรู้เวลาที่เหลืออยู่ในชีวิต 
      ค่าปฏิสัมพันธ์ 2 คือ ค่าปฏิสัมพันธ์ของการส่งต่อชนรุ่นหลังกับการรับรู้เวลาที่เหลืออยู่ในชีวิต


ตัวเลขที่ได้จากตารางอาจจะดูเยอะและแอบงง แต่จริง ๆ แล้วไม่มีอะไรซับซ้อน เพราะหลัก ๆ ในการศึกษาตัวแปรกำกับเราจะดู β ของตัวแปรลำดับที่ 3 (ตามช่องสีเหลือง) และเมื่อเรานำข้อมูลมา Visualize เราจะเห็นความสัมพันธ์ของตัวแปรทั้งหมด และจะทำให้เราเข้าใจได้ง่ายมาก ๆ ตามรูปด้างล่าง





จากภาพนี้เราจะสรุปได้ว่า

เส้นบน: ค่าปฏิสัมพันธ์ของการส่งต่อชนรุ่นหลังกับการรับรู้ต่อเวลาที่เหลืออยู่ สามารถอธิบายผู้ใหญ่ที่ประสบความสำเร็จได้ในทิศทางลบได้อย่างมีนัยสำคัญทางสถิติที่ระดับ .05 (β = -.19, p > .01) คือ เมื่อเพิ่มค่าปฏิสัมพันธ์ของการส่งต่อชนรุ่นหลังกับการรับรู้เวลาที่เหลืออยู่ 1 หน่วยคะแนนมาตรฐานสามารถอธิบายผู้ใหญ่ที่ประสบความสำเร็จลดลง 0.19 หน่วยคะแนนมาตรฐาน

หรือพูดภาษาคนง่าย ๆ ว่า 
“Generativity ส่งผลให้คนเราเป็น Successful Aging จะมากหรือน้อย ขึ้นอยู่กับว่าคน ๆ นั้น รับรู้เวลาที่เหลืออยู่ของตัวเองมากหรือน้อยเท่าใด”

เส้นล่าง: ค่าปฏิสัมพันธ์ของแรงสนับสนุนทางสังคมกับการรับรู้เวลาที่เหลืออยู่ในชีวิตไม่สามารถอธิบายผู้ใหญ่ที่ประสบความสำเร็จได้ในโมเดลนี้ (β = .07, p = .33 และβ = .12, p = .80 ตามลำดับ)
หรือก็คือ จากงานวิจัยนี้ 
“เราไม่พบว่า การรับรู้เวลาที่เหลืออยู่ในชีวิต ส่งผลต่อ ความสัมพันธ์ระหว่างแรงสนับสนุนทางสังคมและผู้ใหญ่ที่ประสบความสำเร็จ”


เป็นยังไงกันบ้างกับตัวแปรกำกับ และวิธีการทางสถิติในครั้งนี้ แน่นอนว่านี่เป็นเพียงส่วนหนึ่งในการอธิบายตัวแปรกำกับ ซึ่งน่าจะเป็นแนวทางให้เพื่อน ๆ ได้ไปปรับใช้ต่อในการทำวิจัยต่อ ๆ ไป

บทความหน้าจะมาเจอกับอะไร รอติดตามกัน !
